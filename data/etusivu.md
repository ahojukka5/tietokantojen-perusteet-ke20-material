---
path: "/"
hidden: false
information_page: true
banner: true
---

# Tietoa kurssista

_Tietorakenteet ja algoritmit_ on tietojenkäsittelytieteen aineopintokurssi,
joka käsittelee tehokkaiden algoritmien suunnittelua.
Kurssin aiheita ovat tietorakenteet listat, joukot ja hakemistot,
dynaaminen ohjelmointi sekä verkkoalgoritmit.

## Luennot ja ohjaus

Luento on kerran viikossa, keskiviikkoisin klo 14–16 Exactumin salissa A111.
Luennoilla käydään läpi viikkojen aiheiden teoriaa ja käytäntöä.

Kurssin yhteydessä toimii paja, jossa voit ratkoa kurssin tehtäviä ja saada
neuvoja ohjaajilta. Pajan aukioloajat ilmoitetaan myöhemmin.

Kurssin Telegram-ryhmässä voit keskustella netissä muiden opiskelijoiden ja
kurssin järjestäjien kanssa. Pääset ryhmään [tästä](https://t.me/tiratg).

## Tehtävät ja arvostelu

Kurssi muodostuu 14 viikosta, joista jokaisella on 6 tehtävää
(eli yhteensä 84 tehtävää).
Tehtävät palautetaan sähköisesti, ja niiden arvostelu on automaattinen.

Pääset kurssin läpi, jos ratkaiset yhteensä ainakin 42 tehtävää
ja lisäksi jokaiselta viikolta ainakin 2 tehtävää.
Arvosanarajat ovat:

* 42–50 tehtävää: arvosana 1
* 51–59 tehtävää: arvosana 2
* 60–68 tehtävää: arvosana 3
* 69–77 tehtävää: arvosana 4
* 78–84 tehtävää: arvosana 5

## Yhteystiedot

Kurssin luennoija syksyllä 2019 on Antti Laaksonen.
Voit ottaa yhteyttä lähettämällä [sähköpostia](mailto:ahslaaks@cs.helsinki.fi)
tai viestin Telegramissa. 
